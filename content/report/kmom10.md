---
Title: Kmom10
Description: Part 10
Template: kmom
---

Kursmoment 10
==================
1.1
Krav 1. Den webbplatsen jag har skapat var för en konstnär. Jag började med att använda min portfolio innan som grund. Jag duplicerade filen och tog bort de elementen/filerna osv som inte behövdes, sedan skapade jag kundens sida utifrån det. Jag ändrade t.ex. galleriet som vi använde till portfolion för highlight sidan. Jag hittade en bild på en konstnär på pixabay och hittade på en historia om vem denna konstnär är och utefter det skapade jag en hemsida baserat på konstnären. Man ser kunden på index sidan och about sidan där jag använder samma bilder bara olika storlekar. Jag skapade en logo med hjälp av free logo design som jag tyckte passade in. Jag gjorde även om bilden och använde den som favicon för jag tyckte den passade som det. Använder samma navigering som i portfolion. Jag valde alla bilder från hemsidor som pixabay och liknande dvs. att jag har all rätt att använda bilderna för hemsidan.
Allt som står på hemsidan har jag själv kommit på och skrivit, i detta fall tänkte jag att det inte var så viktigt precis vad som stod utan mer att det såg ut som om det skulle kunna varit på riktigt.  

Krav 2. Även fast jag använde mig av samma grund som min portfolio sida är temat helt annorlunda och dem har i princip inga likheter.
Med tanke på kunden ville jag att sidan skulle vara mer färgglad men fortfarande se proffessionell ut. För att uppnå det valde jag färger som jag tyckte var intensiva men också tillräckligt matta. Sidan är även ganska simplistisk men eftersom färgerna var ganska annorlunda vill jag inte överrumpla besökaren. Jag lekte även runt med bilderna och placerade dem lite annorlunda eftersom jag tyckte det passade in med temat och kunden.
Valet att ha en ram runt gridet på index sidan gjorde jag för att det skapade en bra rytm genom hela sidan samt blir sidan inte lika naken men samtidigt är det inget som blir för mycket. Jag använde SASS jag delade upp mitt tema så att det var en SASS fil för varje sida plus en main SASS sida för allt generellt. Alla mina färger använder variabler. Jag har skrivit mer utförligt om temat om man klickar på länken på about sidan.  

Krav 3. Jag har använt mig av Flexbox för att skapa sidorna. Vilket jag tycker har gått bra och tycker att resultatet blev väldigt snyggt och professionellt. Det jag tycker funkar bra med det är att man kan ändra hur många kolumner som varje box ska ta upp vilket gör det superenkelt att göra sidan responsiv. Så t.ex. på första sidan har jag ett grid som är 3 kolumner bilderna tar antingen upp en eller flera kolumner. Med hjälp av CSS kan man ändra så att på mobilen tar varje element/bild upp tre kolumner istället vilket leder till att varje bild får sin egen rad vilket ser mycket snyggare ut på highlight sidan är texten och bilden på samma rad på datorn men på telefonen är dem på olika så man kan bättre se varje bild och enklare läsa texterna. Jag har även använt mig av cimage och picture för att redigera bilderna för telefoner. Har även använt min telefon för att dubbelkolla detta! Varje sida har 100 i accessibility och jag har kollat igenom sidorna för färgblindhet och tycker att man tydligt kan se alla element på sidorna för olika typer av färgblindhet. För accessibility har jag t.ex. satt alt texter på alla bilder, haft tydliga rubriker, har ett title element och korrekta html element också. Jag har även gjort så att det är stora kontraster mellan texten och bakgrunden så att det är enkelt och tydligt att läsa. Typsnittet är även väldigt enkla att läsa.  

Krav 4
I detta krav skulle vi skapa ett alternativt tema för vår hemsida. Jag valde att ta inspiration ifrån analysen i kmom06. För att göra detta tema mer minimalistiskt. Mitt mål var att kunden kunde ha två olika sidor att visa upp, möjligtvis en för mer allmänheten och den andra för professionella sammanhang t.ex. företag. Detta tema var för mer riktat mot företag. Jag implementerade temat på samma sätt som vi gjorde det mörka temat i kmom04. Bytte namn från dark till alternative i alla filer där det spelar roll. Skapade filen style-alternative.scss och en fil för respektive sida för att göra så att det blir mer organiserat. Ljusa bakgrundsfärger och mörk text. Sidorna är mer vertikalt fokuserade till skillnad från grund temat som är mer horisontellt. Jag valde att göra på detta sättet så att så att det såg mindre rörigt ut och att man såg mindre element åt gången.Jag har skrivit mer utförligt om temat om man klickar på länken på about sidan.  

Krav 5
I denna analys var uppgiften att analysera trender i webbdesign. Eftersom jag inte är något proffs när det gäller webbdesign var planen att först gå till sidor som skrev om trender inom webbdesign för slutet av 2020 och för 2021. Jag gjorde detta för att se olika trender och för att se vad även jag har sett på olika hemsidor. Jag valde ut fyra stycken element som jag valde att basera min analys på, jag valde så många element för att få till en lagom analys. Därefter valde jag tre olika sidor för att analysera. Det var ganska slumpmässigt men jag ville ha en bra variation så jag valde en sida för en kommun, en för ett spel och en för en artist. För att läsa mer om resultatet och analysen gå till analysis sidan och klicka på kmom10.  

Krav 6
I denna analys skulle vi analysera vår egna sida som vi har skapat. Vi fick välja en av de olika analyserna som vi jobbade med i kmom 4-6. Eftersom jag redan diskuterat färg och om designprinciper valde jag att analysera laddningstid istället eftersom jag ville inte repetera för mycket. Eftersom det var vår egna sida försökte jag vara objektiv men det gav även ett tillfälle åt självreflektion men även att förklara processen bakom sidan lite mer. I analysen använde jag mig av googlepage insights men även av inspect i min google chrome browser. För att se resultatet och läsa analysen så gå till mina analysis sida och klicka på kmom11.  

1.2 Tycker att detta projekt gick bra att genomföra. Det var lagom svårt tycker jag. Det som är svårt när man gör en hemsida speciellt med flera olika sidor är att så att allt funkar och ser koncist ut tillsammans vilket är den största utmaningen. Om man flyttar något åt ett visst håll kan det göra så att hela sidan ser extremt ful/tråkig/konstig ut. Det gäller även för precis allt som man gör, allt ifrån hitta en färg som passar in till font storlek. Det är väldigt klurigt att se till så att alla design delar passar bra ihop samtidigt som allt det tekniska också ska vara korrekt.
Eftersom vi har jobbat med mycket som testades i detta projekt var det inget unikt element som kändes svårt utan om jag fastnade på något tog det lite klurande sen listade man ut det. Speciellt med gridet och cimage. Att få till rätt spacing och så att bilderna blev croppade på det sättet man ville men det var inget man riktigt fastnade en längre tid på. Vad som var lätt för mig var att i mitt huvud tänka ut hur sidan skulle se ut men det som var svårt att var att faktiskt genomföra den visionen som jag hade för sidan. Men tycker absolut att detta projektet var rimligt för kursen, vi gick igenom allting innan så det var inte riktigt något som kändes nytt. Utan man använde mer de färdigheterna som man lärt sig innan. Samtidigt kändes det inte för enkelt heller. Det var en perfekt utmaning för mig!  

1.3 Tycker att denna kurs har varit väldigt bra, uppskattar att det var bättre skriftliga instruktioner på denna kurs och när jag behövde hjälp och skriv i discord fick man snabbt svar. Varje moment kändes som det behövdes och tyckte att man alltid lärde sig något nytt. Gillar att många resurser var artiklar på nätet och att man kunde läsa många så på de områdena där man fattade direkt kunde man bara skumläsa igenom men när man behövde fanns det mycket resurser. Det jag inte gillade var början av kursen, man fick massa mappar och filer som man inte har någon ide vad som händer och hur man ska navigera sig. Nu i slutet av kursen fattar jag hur man ska göra men det är fortfarande hur många filer som helst som jag inte fattar varför de finns där.
I början av kursen var jag nästan alltid förvirrade över alla filer och förstod inte riktigt vad vi egentligen skulle jobba med. Men annars är jag nöjd om någon skulle fråga mig om denna kurs skulle jag ge ett positivt svar och om de verkar intresserade rekommendera denna kurs! Kursen får 8/10 av mig!
